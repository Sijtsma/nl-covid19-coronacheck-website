---
index: 3
set: 1
title: Hoe werkt het scannen met de CoronaCheck Scanner?
---
## 1. Houd afstand

Druk op de knop 'Start Scannen' en vraag de bezoeker het testbewijs te laten zien. Dat mag zowel via de CoronaCheck-app als op papier. Het testbewijs, in de vorm van een QR-code, kan op veilige afstand uitgelezen worden.

## 2. Scan de QR-code

Richt de camera van je telefoon op het testbewijs van de bezoeker en scan de QR-code.

## 3. Groen scherm

Groen scherm? De bezoeker heeft een geldig testbewijs. Controleer nu of de gegevens op het groene scherm hetzelfde zijn als de gegevens op het identiteitsbewijs. Check? Dan mag de bezoeker naar binnen. Het kan zijn dat er ook een toegangskaartje nodig is.  

## 4. Rood scherm

Rood scherm? Dat betekent niet dat de bezoeker corona heeft. Het betekent alleen dat de QR-code ongeldig is. Er is dus geen bewijs van een recente negatieve testuitslag of het testbewijs is verlopen (ouder dan 40 uur). Dit kun je doen:

- Controleer of de bezoeker de QR-code vanuit de CoronaCheck-app laat zien. Een schermafbeelding of kopie van een QR-code uit de app geeft altijd een rood scherm 
- Vraag de bezoeker de app volledig af te sluiten en opnieuw op te starten. Scan daarna opnieuw de QR-code
- Blijft er een rood scherm komen, terwijl de bezoeker wel een negatieve testuitslag heeft? Stuur de bezoeker naar onze helpdesk, telefoonnummer: <a href="tel:0800-1421">0800-1421</a>.

Er is altijd een groen scherm nodig voor toegang. Heeft de bezoeker geen (geldige) QR-code? Dan kun je de bezoeker niet binnenlaten. 

Kijk voor meer informatie op [www.coronacheck.nl/scanner](/nl/scanner).
