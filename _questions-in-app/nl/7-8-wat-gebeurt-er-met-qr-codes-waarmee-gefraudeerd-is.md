---
set: 7
index: 8
title: Wat gebeurt er met QR-codes waarmee gefraudeerd is?
---
De Scanner voor CoronaCheck bevat de mogelijkheid om specifieke QR-codes te blokkeren. QR-codes en coronabewijzen zijn persoonlijk, en mogen niet worden gebruikt door anderen. Het delen van QR-codes en het gebruik van QR-codes van iemand anders is strafbaar en er wordt aangifte gedaan als het misbruik geconstateerd wordt. Wanneer QR-codes breed worden gedeeld op internet of op sociale media, dan kan het ministerie van VWS deze codes blokkeren. In dat geval geeft de Scanner app een rood scherm en mag de persoon niet toegelaten worden.

Controleer altijd het legitimatiebewijs, om te voorkomen dat personen met een QR-code van een ander toegang proberen te krijgen.
