---
set: 2
index: 5
title: Hoe wordt mijn coronabewijs gecontroleerd?
featuredHome: true
featuredHomeIndex: 5
redirect_from: 
  - /nl/faq-in-app/31-hoe-wordt-mijn-testbewijs-gecontroleerd
---
Voor toegang tot locaties en activiteiten in Nederland gebeurt dat met de [CoronaCheck Scanner](/scanner). Met deze app checkt een controleur de geldigheid van het test- of vaccinatiebewijs bij de ingang, door de QR-code te scannen. 

Als je test- of vaccinatiebewijs geldig is, ziet de controleur een groen scherm. In de Nederlandse QR-code staan daar minimale gegevens bij: de eerste letter van je voornaam, de eerste letter van je achternaam, je geboortedag en geboortemaand. Deze gegevens worden gecontroleerd met je identiteitsbewijs. 

De controleur ziet aan de Nederlandse QR-code niet of jouw bewijs van een vaccinatie of een testuitslag gemaakt is.
