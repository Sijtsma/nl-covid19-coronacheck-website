---
set: 1
index: 10
title: Waarom heb ik een Nederlandse en een internationale QR-code?
whichversion:
  - 1g
  - 3g
---
CoronaCheck maakt twee QR-codes: een QR-code voor Nederland en een internationale. In de Nederlandse QR-code staan weinig gegevens, om privacy zoveel mogelijk te beschermen. In de QR-code staat o.a. dat je beschikt over een geldig coronabewijs. Verder staan (een deel van) deze gegevens in de QR-code: de eerste letter van je voornaam, de eerste letter van je achternaam, je geboortedag en geboortemaand. Er staan geen gegevens over jouw test, vaccinatie of herstel in de QR-code. 

Om internationaal te reizen zijn meer gegevens nodig. Dat is afgesproken binnen Europa (Digitaal Corona Certificaat). Daarom heb je ook een internationale QR-code, waarin bijvoorbeeld ook je gehele naam en/of het type test of vaccin staat. Lees welke informatie er precies in de verschillende QR-codes zit in [Welke informatie staat in mijn QR-code?](/nl/faq-in-app/1-6-welke-informatie-staat-in-mijn-qr-code/)
