---
set: 1
index: 1
title: Hoe werkt de CoronaCheck-app?
featuredHome: true
featuredHomeIndex: 1
featuredHomeIcon: app-touch
redirect_from: 
  - /nl/faq-in-app/1-hoe-werkt-de-coronacheck-app
---
Voor toegang tot bepaalde locaties, activiteiten en landen is een coronabewijs nodig. Bezoek je een locatie waar dat het geval is? Volg dan deze stappen:

1. Als bezoeker laat je je vaccineren of doe je een coronatest
2. Heb je een negatieve uitslag en dus geen corona? Of ben je gevaccineerd? Dan kun je de gegevens ophalen in de CoronaCheck-app. Download de app via de Apple App Store of Google Play Store.
3. Vul in de CoronaCheck-app de ophaalcode in die je bij je negatieve testuitslag hebt gekregen. Of haal je gegevens op met DigiD.
4. De app maakt van jouw gegevens een bewijs, in de vorm van een QR-code
5. Laat de QR-code scannen aan de deur van de locatie waar je naar binnen wilt. Neem je identiteitsbewijs en toegangskaartje ook mee.

Vanaf begin juli kun je ook een bewijs maken als je corona hebt gehad en bent hersteld (herstelverklaring). Ook dat doe je door de stappen hierboven te volgen. 

**Let op:** je kunt maar voor één persoon een bewijs in de CoronaCheck-app maken. Iedere bezoeker heeft dus een eigen telefoon met de app nodig. Geen telefoon? Je kunt ook een QR-code printen. Download en print jouw bewijs op [www.coronacheck.nl/print](/print).
