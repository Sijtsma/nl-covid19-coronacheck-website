---
set: 2
index: 7
title: Ik heb een boosterprik gehad, hoe voeg ik deze toe aan mijn vaccinatiebewijs?
---
Vaccinaties worden niet automatisch opgehaald. Daarom moet je na elke prik je vaccinatiegegevens opnieuw ophalen door in te loggen met DigiD via het ‘+’teken rechtsboven in de app. Heb je een lettercode gekregen van degene die je prik heeft gezet? Dan kun je deze invoeren via ‘papieren bewijs toevoegen’ en zo je vaccinatiebewijs maken.

Voor iedere prik ontvang je een aparte internationale QR-code met de datum van die prik. Lees hierover meer op: [Waarom heb ik voor elke prik een aparte internationale QR-code? En welke moet ik gebruiken?](/nl/faq/3-5-waarom-heb-ik-voor-elke-prik-een-internationale-qr-code/). Je krijgt maar één Nederlandse QR-code waarin al je vaccinatiegegevens staan. Hierbij staat alleen de datum vanaf wanneer je volledige vaccinatiebewijs geldig is. In Nederland ben je na twee prikken (behalve bij het Janssen-vaccin) volledig gevaccineerd.

Ben je in het buitenland gevaccineerd, maar heb je in Nederland je boosterprik gehad? Of ben je volledig in het buitenland gevaccineerd? Op {{ site.data.links.buitenlandvaccinatie[page.lang] }} lees je meer over het registreren van je vaccinaties.
