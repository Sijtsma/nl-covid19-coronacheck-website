---
set: 2
index: 4
title: Ik heb geen Nederlands vaccinatiebewijs gekregen, wel een internationaal vaccinatiebewijs. Wat kan ik doen?
redirect_from: 
    - /nl/faq-in-app/2-6-ik-heb-wel-een-internationale-qr-code-maar-geen-nederlandse
---
In Nederland krijg je alleen een vaccinatiebewijs als je volledig bent gevaccineerd. Of als je corona hebt gehad, en daarna één keer bent gevaccineerd. Lees hier meer over wanneer je in Nederland recht hebt op een vaccinatiebewijs: {{ site.data.translations.buitenlandvaccinatie[page.lang] }}.

Heb jij er recht op, maar geeft de app toch geen nederlands vaccinatiebewijs? Kijk hieronder wat je kan doen.

## Corona gehad en 1 prik gekregen

### GGD moet weten van je coronabesmetting

De GGD moet weten dat je corona hebt gehad. Je moet daarom bij het maken van je prikafspraak wel zeggen dat je corona hebt gehad. Je krijgt dan ook maar 1 prikafspraak.
Ben je gevaccineerd bij de GGD? Dan kan de GGD dit ook achteraf nog aanpassen. Neem contact op met de GGD via
 {{ site.data.translations.phone-ggd[page.lang] }}.

### Andere priklocatie: papieren vaccinatiebewijs

Ben je bij je huisarts, in het ziekenhuis of door een instelling gevaccineerd? Dan kun je dit niet meer aanpassen. Je huisarts, ziekenhuis of de instelling die je heeft gevaccineerd kan wel een papieren vaccinatiebewijs voor je uitdraaien. Neem hiervoor contact op met degene die je geprikt heeft. 

## Corona gekregen tussen je eerste en tweede prik

Als je na je 1e vaccinatie corona krijgt, moet je ook een 2e vaccinatie halen om volledig gevaccineerd te zijn. Daarna kun je een vaccinatiebewijs maken in CoronaCheck.


## Twee prikken op verschillende locaties gekregen

Als je geprikt bent bij de GGD of toestemming hebt gegeven voor registratie bij het RIVM worden beide vaccinaties opgehaald in CoronaCheck. 
Kreeg je je 1e prik bij een andere vaccinatiezetter en je 2e vaccinatie bij de GGD? Geef bij het maken van een afspraak bij de GGD dan aan dat je je eerste prik ergens anders kreeg. 
Heb je geen toestemming gegeven om je 1e vaccinatie te registreren bij het RIVM? Dan kun je de 1e vaccinatiezetter vragen dat alsnog te doen.
