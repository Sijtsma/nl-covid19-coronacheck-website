---
set: 6
index: 1
title: Waarom heeft de overheid CoronaCheck ontwikkeld?
---
De overheid werkt hard om de samenleving verantwoord te openen. Dankzij CoronaCheck krijgen bezoekers toegang tot bepaalde locaties of activiteiten. En kunnen zij weer op reis (vanaf 1 juli). Maar alleen als zij gevaccineerd zijn of als uit een test blijkt dat zij op dat moment geen corona hadden. 

Met de CoronaCheck-app kunnen mensen in Nederland een coronabewijs maken. Dat kan wanneer je:
- recent negatief getest bent op corona, of;
- (volledig) gevaccineerd bent tegen corona, of;
- de afgelopen 6 maanden hersteld bent van een coronabesmetting 

De CoronaCheck kan worden gebruikt binnen Nederland en voor internationaal reizen. De app maakt twee QR-codes: een internationale en een Nederlandse QR-code. Je kunt deze laten zien in de CoronaCheck-app of uitprinten op papier via de website.
