---
set: 1
index: 10
title: Waarom moet ook bij herhaald bezoek, bijvoorbeeld aan de sportschool, elke keer de QR-code gecheckt worden?
---
Met de QR-code in CoronaCheck laat iemand zien dat hij volledig gevaccineerd, genezen of negatief getest is. Vanwege de privacywetgeving hoort de controleur niet te weten over welk van die coronatoegangsbewijzen een bezoeker beschikt. Als iemand het groene vinkje krijgt vanwege een negatieve test dan is dat vinkje maar 24 uur geldig. Als iemand zich daarna niet meer laat testen – en er wordt bij herhaald bezoek ook niet meer gecontroleerd – dan krijgt deze persoon ten onrechte toegang. 
