---
set: 8
index: 1
title: Wat is een herstelbewijs en hoelang is het geldig?
---
Een herstelbewijs is een bewijs van een positieve testuitslag. Daarmee laat je zien dat je in de afgelopen 6 maanden corona hebt gehad en daarvan hersteld bent. Je kan alleen een herstelbewijs maken als de positieve test bij de GGD is geregistreerd.

In Nederland wordt je herstelbewijs 11 dagen na de positieve testuitslag geldig. Daarna is het bewijs geldig tot dag 180 na je positieve testuitslag. Je moet ook vrij zijn van klachten als je het herstelbewijs wil gebruiken.
Kijk voor de geldigheid van het herstelbewijs in het buitenland op <a href="https://www.nederlandwereldwijd.nl" rel="noopener noreferrer" target="_blank">www.nederlandwereldwijd.nl</a>.


## Antigeen vs PCR-test 

Een internationaal herstelbewijs kan alleen worden gemaakt op basis van een positieve PCR test. 

Voor een herstelbewijs binnen Nederland wordt zowel een positief testresultaat van een antigeen test als van een PCR test geaccepteerd. 

Zelftesten zijn niet geschikt voor een herstelbewijs.
