---
index: 1
set: 3
title: Hoe werkt de CoronaCheck-app?
featuredHome: true
featuredHomeIndex: 1
featuredHomeIcon: app-touch
---
Als bezoeker laat je jezelf eerst vaccineren of doe je een coronatest. Ben je gevaccineerd of blijkt uit de test dat je geen corona hebt? Dan kun je toegang krijgen tot locaties en activiteiten. Je kunt jouw vaccinatie- of testuitslag ophalen in de app. Dat doe je als volgt:

1. Haal je vaccinatie- of testgegevens op via DigiD of met de ophaalcode die je hebt gekregen van de testlocatie.
2. Na controle haalt de CoronaCheck-app je vaccinatie of testuitslag op
3. De app maakt van jouw vaccinatie of negatieve testuitslag een bewijs, in de vorm van een QR-code 

**Let op**: vanaf begin juli kun je ook een bewijs maken als je corona hebt gehad en bent hersteld (herstelverklaring). Ook dat doe je door de stappen hierboven te volgen. 

Laat de QR-code scannen voor toegang of bij de grens. Is je QR-code geldig en komen je gegevens overeen met je identiteitsbewijs? Dan mag je naar binnen. Het kan zijn dat er ook een toegangskaartje nodig is. 

**Let op:** je kunt maar voor één persoon een testbewijs in de CoronaCheck-app laten zien. Iedere bezoeker heeft dus een eigen telefoon met de app nodig of een geprint testbewijs. Download en print jouw testbewijs op [www.coronacheck.nl/print](/print).
