---
set: 1
index: 4
title: Hoe lang is mijn coronabewijs geldig? Kan ik 'm meerdere keren gebruiken?
redirect_from: 
    - /nl/faq/9-hoe-lang-is-mijn-testbewijs-geldig
    - /nl/faq/10-waarom-is-de-geldigheidsduur-van-een-testbewijs-40-uur
    - /nl/faq/35-kan-ik-meerdere-pilots-bezoeken-met-een-testbewijs/
    - /nl/faq/2-2-hoe-lang-is-mijn-testbewijs-geldig-en-kan-ik-hem-meerdere-keren-gebruiken
    - /nl/faq/2-3-tot-wanneer-is-mijn-vaccinatiebewijs-geldig
webonly: true
---
Een Nederlands testbewijs is geldig tot 24 uur na het moment van testen. Binnen deze 24 uur kun je met het bewijs (de Nederlandse QR-code) dus meerdere locaties of activiteiten bezoeken. En de QR-code steeds opnieuw laten scannen. Let op: een door de GGD afgenomen test is veelal niet binnen 24 uur na afname beschikbaar in CoronaCheck.

Een Nederlands herstelbewijs is geldig vanaf 11 dagen na de positieve test, tot 180 dagen na de positieve test.

Een Nederlands vaccinatiebewijs is geldig vanaf 14 dagen na de tweede vaccinatie. Janssen-vaccinaties worden geldig vanaf 28 dagen na vaccinatie. Een volledig vaccinatiebewijs is 270 dagen geldig. Zodra je een nieuwe (booster)vaccinatie hebt gehad kun je deze zelf toevoegen door opnieuw in te loggen met DigiD. Voor de boostervaccinatie is nog geen geldigheid vastgesteld.

Voor kinderen tot 18 jaar is een volledig vaccinatiebewijs geldig voor onbepaalde tijd. Hier is geen boosterprik voor nodig.

Heb je een papieren bewijs?  Een papieren bewijs is maximaal 90 dagen geldig. Hierna kun je een nieuw bewijs printen via [coronacheck.nl/print](/print) (zolang je vaccinatie of herstel ook nog geldig is).

De geldigheid van papieren coronatoegangsbewijzen kan niet op afstand worden aangepast.  Daarom vervallen per 1 april 2022 alle papieren coronatoegangsbewijzen die voor 1 februari 2022 zijn uitgegeven. Deze bewijzen moeten opnieuw uitgeprint worden.

Ga je naar het buitenland? De regels kunnen van land tot land verschillen. Check dus voor je vertrek de website {{ site.data.links.wijsopreis[page.lang] }} om te zien Ã³f en hoe lang je internationale coronabewijs geldig is.
 
